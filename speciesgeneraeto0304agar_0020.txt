6

intra regionem frondis marginalem occupatam prominentiis
numerosis rotundatis, in quibus olim forsan quis cystocarpia
propria supposuerit, velut jam a Lyngbyeo organa lateralia
Bulbochaetis depicta sub nomine capsularum memorantur;
cujus Generis quoque setas rite depictas fuisse meminisse
placet. In hoc vero organo, cystocarpium quoddam mentiente,
nec sporas generari, nec gemmidia quaedam qualia F lori-
dearum, sed organa illa motu praedita, quae Sporidia nomi-
navi, et qualia tum in Draparnaldz'a descripsi, tum plurimis
istis Algis, quas Zoospermeas dixi, sistere organa propriae
indolis, quibus his Algis quoque characteristica putavi, id
quoque observationibus Pringsheimii evidentissime demon-
stratum adparuisse putarem. Quod plurimis Algologis ho·
diernis, quibus formas Algarum aquae dulcis plus minus
cognitis supponere opporteret, nec his in mentem venisse
setam istam Coleochaetis cum trichophorico adparatu Flori-
dearum comparare, id explicatu facilius quoque videretur.
Hanc tamen comparationem factam fuisse ab iis, qui ante
alios insistere characteribus altioris indaginis, et a quibus
urgeri videmus systematicam dispositionem F loridearum
characteribus istis »pliysiologicis» innitendam esse, id non
potui, quin speciatim animadverterem; et hoc quidem, ut
putarem, eo majore jure, quum inter Algologos jamdudum
innotuerit Confervas et Conjugatas existere habitu simillimas,
suis vero characteribus »physiologicis» —- si quidem hoc
nomine uti opporteret — quam evidentissime distinctas.
Sin vero ita nullis dubiis vacare putarem Coleochaetem
atque ejus affinia Genera ad familiam a Florideis evidenter
distinctam pertinere, multo tamen difficilius de nonnullis
Generibus aliis dijudicandum esse lubenter agnoscerem, in
quibus peritissimi quoque nostri aevi Algologi formas Flori-
dearum agnoscere putarunt. Ejusmodi formas puto non·
nullas Species aquae dulcis, quas ad suum Genus Trente·
pohliae retulit C. A. Agardh; et inter has speciatim nomi-
narem Trentepohlz'am pulchellam (a Hassal in Ταῦ. VIII
icone data sat bene recognoscendam)‚ quam toto suo habitu
cum (tallithamniis ita convenire adparuit, ut nullo fere dubio
allato huic Generi adnumeratam fuisse, dicere liceret. In

